<!doctype html>
<style>
  @import url("https://fonts.googleapis.com/css2?family=Tiro+Devanagari+Sanskrit:ital@0;1&display=swap");
  body {
    font-family: "Tiro Devanagari Sanskrit", serif;
  }
</style>
<h1>॥ श्री विष्णु सहस्रनाम स्तोत्रम्॥</h1>
<div class="shloka">
  <p>
    शुक्लाम्बरधरं विष्णुं शशिवर्णं चतुर्भुजम्।<br />
    प्रसन्नवदनं ध्यायेत् सर्वविघ्नोपशान्तये॥ १॥<br />
  </p>
</div>
<div class="shloka">
  <p>
    नारायणं नमस्कृत्य नरं चैव नरोत्तमम्।<br />
    देवीं सरस्वतीं व्यासं ततो जयमुदीरयेत्॥ २॥<br />
  </p>
</div>
<div class="shloka">
  <p>
    व्यासं वसिष्ठनप्तारं शक्ते: पौत्रमकल्मषम्।<br />
    पराशरात्मजं वन्दे शुकतातं तपोनिधिम्॥ ३॥<br />
  </p>
</div>
<div class="shloka">
  <p>
    व्यासाय विष्णुरूपाय व्यासरूपाय विष्णवे।<br />
    नमो वै ब्रह्मनिधये वासिष्ठाय नमो नम:॥ ४॥<br />
  </p>
</div>
<div class="shloka">
  <p>
    अविकाराय शुद्धाय नित्याय परमात्मने।<br />
    सदैकरूपरूपाय विष्णवे सर्वजिष्णवे॥ ५॥<br />
  </p>
</div>
<div class="shloka">
  <p>
    यस्य स्मरणमात्रेण जन्मसंसारबन्धनात्।<br />
    विमुच्यते नमस्तस्मै विष्णवे प्रभविष्णवे॥ ६॥<br />
  </p>
</div>
<div class="shloka">
  <p>
    अस्य श्रीविष्णोर्दिव्यसहस्रनामस्तोत्रमहामन्त्रस्य॥<br />
    श्री वेदव्यासो भगवान् ऋषि:।<br />
    अनुष्टुप् छन्द:।<br />
    श्रीमहाविष्णु: परमात्मा श्रीमन्नारायणो देवता।<br />
    अमृतांशूद्भवो भानुरिति बीजम्।<br />
    देवकीनन्दन: स्रष्टेति शक्ति:।<br />
    उद्भव: क्षोभणो देव इति परमो मन्त्र:।<br />
    शङ्खभृन्नन्दकी चक्रीति कीलकम्।<br />
    शार्ङ्गधन्वा गदाधर इत्यस्त्रम्।<br />
    रथाङ्गपाणिरक्षोभ्य इति नेत्रम्।<br />
    त्रिसामा सामग: सामेति कवचम्।<br />
    आनन्दं परब्रह्मेति योनि:।<br />
    ऋतु: सुदर्शन: काल इति दिग्बन्ध:।<br />
    श्रीविश्वरूप इति ध्यानम्।<br />
    श्री महाविष्णु प्रीत्यर्थे सहस्रनामस्तोत्रपाठे विनियोग:॥<br />
  </p>
</div>
<h2>ध्यानम्</h2>
<div class="shloka">
  <p>
    क्षीरोदन्वत्प्रदेशे शुचिमणिविलसत्सैकतेर्मौक्तिकानां<br />
    मालाकॢप्तासनस्थ: स्फटिकमणिनिभैर्मौक्तिकैर्मण्डिताङ्ग:।<br />
    शुभ्रैरभ्रैरदभ्रैरुपरिविरचितैर्मुक्तपीयूष वर्षै:<br />
    आनन्दी न: पुनीयादरिनलिनगदा शङ्खपाणिर्मुकुन्द:॥ १॥<br />
  </p>
</div>
<div class="shloka">
  <p>
    भू: पादौ यस्य नाभिर्वियदसुरनिलश्चन्द्र सूर्यौ च नेत्रे<br />
    कर्णावाशा: शिरो द्यौर्मुखमपि दहनो यस्य वास्तेयमब्धि:।<br />
    अन्त:स्थं यस्य विश्वं सुरनरखगगोभोगिगन्धर्वदैत्यै:<br />
    चित्रं रंरम्यते तं त्रिभुवन वपुषं विष्णुमीशं नमामि॥ २॥<br />
  </p>
</div>
<div class="shloka">
  <p>
    शान्ताकारं भुजगशयनं पद्मनाभं सुरेशं<br />
    विश्वाधारं गगनसदृशं मेघवर्णं शुभाङ्गम्।<br />
    लक्ष्मीकान्तं कमलनयनं योगिहृद्ध्यानगम्यं<br />
    वन्दे विष्णुं भवभयहरं सर्वलोकैकनाथम्॥ ३॥<br />
  </p>
</div>
<div class="shloka">
  <p>
    मेघश्यामं पीतकौशेयवासं<br />
    श्रीवत्साङ्कं कौस्तुभोद्भासिताङ्गम्।<br />
    पुण्योपेतं पुण्डरीकायताक्षं<br />
    विष्णुं वन्दे सर्वलोकैकनाथम्॥ ४॥<br />
  </p>
</div>
<div class="shloka">
  <p>
    नम: समस्तभूतानामादिभूताय भूभृते।<br />
    अनेकरूपरूपाय विष्णवे प्रभविष्णवे॥ ५॥<br />
  </p>
</div>
<div class="shloka">
  <p>
    सशŒचक्रं सकिरीटकुण्डलं<br />
    सपीतवस्त्रं सरसीरुहेक्षणम्।<br />
    सहारवक्ष:स्थलशोभिकौस्तुभं<br />
    नमामि विष्णुं शिरसा चतुर्भुजम्॥ ६॥<br />
  </p>
</div>
<div class="shloka">
  <p>
    छायायां पारिजातस्य हेमसिंहासनोपरि<br />
    आसीनमम्बुदश्याममायताक्षमलंकृतम्।<br />
    चन्द्राननं चतुर्बाहुं श्रीवत्साङ्कित वक्षसं<br />
    रुक्मिणी सत्यभामाभ्यां सहितं कृष्णमाश्रये॥ ७॥<br />
  </p>
</div>
<div class="shloka">
  <p>
    विश्वं विष्णुर्वषट्कारो भूतभव्यभवत्प्रभु:।<br />
    भूतकृद्भूतभृद्भावो भूतात्मा भूतभावन:॥ १॥<br />
  </p>
</div>
<div class="shloka">
  <p>
    पूतात्मा परमात्मा च मुक्तानां परमा गति:।<br />
    अव्यय: पुरुष: साक्षी क्षेत्रज्ञोऽक्षर एव च॥ २॥<br />
  </p>
</div>
<div class="shloka">
  <p>
    योगो योगविदां नेता प्रधानपुरुषेश्वर:।<br />
    नारसिंहवपु: श्रीमान् केशव: पुरुषोत्तम:॥ ३॥<br />
  </p>
</div>
<div class="shloka">
  <p>
    सर्व: शर्व: शिव: स्थाणुर्भूतादिर्निधिरव्यय:।<br />
    सम्भवो भावनो भर्ता प्रभव: प्रभुरीश्वर:॥ ४॥<br />
  </p>
</div>
<div class="shloka">
  <p>
    स्वयम्भू: शम्भुरादित्य: पुष्कराक्षो महास्वन:।<br />
    अनादिनिधनो धाता विधाता धातुरुत्तम:॥ ५॥<br />
  </p>
</div>
<div class="shloka">
  <p>
    अप्रमेयो हृषीकेश: पÒनाभोऽमरप्रभु:।<br />
    विश्वकर्मा मनुस्त्वष्टा स्थविष्ठ: स्थविरो ध्रुव:॥ ६॥<br />
  </p>
</div>
<div class="shloka">
  <p>
    अग्राह्य: शाश्वत: कृष्णो लोहिताक्ष: प्रतर्दन:।<br />
    प्रभूतस्त्रिककुब्धाम पवित्रं मङ्गलं परम्॥ ७॥<br />
  </p>
</div>
<div class="shloka">
  <p>
    ईशान: प्राणद: प्राणो ज्येष्ठ: श्रेष्ठ: प्रजापति:।<br />
    हिरण्यगर्भो भूगर्भो माधवो मधुसूदन:॥ ८॥<br />
  </p>
</div>
<div class="shloka">
  <p>
    ईश्वरो विक्रमी धन्वी मेधावी विक्रम: क्रम:।<br />
    अनुत्तमो दुराधर्ष: कृतज्ञ: कृतिरात्मवान्॥ ९॥<br />
  </p>
</div>
<div class="shloka">
  <p>
    सुरेश: शरणं शर्म विश्वरेता: प्रजाभव:।<br />
    अह: संवत्सरो व्याल: प्रत्यय: सर्वदर्शन:॥ १०॥<br />
  </p>
</div>
<div class="shloka">
  <p>
    अज: सर्वेश्वर: सिद्ध: सिद्धि: सर्वादिरच्युत:।<br />
    वृषाकपिरमेयात्मा सर्वयोगविनि:सृत:॥ ११॥<br />
  </p>
</div>
<div class="shloka">
  <p>
    वसुर्वसुमना: सत्य: समात्माऽसम्मित: सम:।<br />
    अमोघ: पुण्डरीकाक्षो वृषकर्मा वृषाकृति:॥ १२॥<br />
  </p>
</div>
<div class="shloka">
  <p>
    रुद्रो बहुशिरा बभ्रुर्विश्वयोनि: शुचिश्रवा:।<br />
    अमृत: शाश्वतस्थाणुर्वरारोहो महातपा:॥ १३॥<br />
  </p>
</div>
<div class="shloka">
  <p>
    सर्वग: सर्वविद्भानुर्विष्वक्सेनो जनार्दन:।<br />
    वेदो वेदविदव्यङ्गो वेदाङ्गो वेदवित् कवि:॥ १४॥<br />
  </p>
</div>
<div class="shloka">
  <p>
    लोकाध्यक्ष: सुराध्यक्षो धर्माध्यक्ष: कृताकृत:।<br />
    चतुरात्मा चतुर्व्यूहश्चतुर्दंष्टरश्चतुर्भुज:॥ १५॥<br />
  </p>
</div>
<div class="shloka">
  <p>
    भ्राजिष्णुर्भोजनं भोक्ता सहिष्णुर्जगदादिज:।<br />
    अनघो विजयो जेता विश्वयोनि: पुनर्वसु:॥ १६॥<br />
  </p>
</div>
<div class="shloka">
  <p>
    उपेन्द्रो वामन: प्रांशुरमोघ: शुचिरूर्जित:।<br />
    अतीन्द्र: संग्रह: सर्गो धृतात्मा नियमो यम:॥ १७॥<br />
  </p>
</div>
<div class="shloka">
  <p>
    वेद्यो वैद्य: सदायोगी वीरहा माधवो मधु:।<br />
    अतीन्द्रियो महामायो महोत्साहो महाबल:॥ १८॥<br />
  </p>
</div>
<div class="shloka">
  <p>
    महाबुद्धिर्महावीर्यो महाशक्तिर्महाद्युति:।<br />
    अनिर्देश्यवपु: श्रीमानमेयात्मा महाद्रिधृक्॥ १९॥<br />
  </p>
</div>
<div class="shloka">
  <p>
    महेष्वासो महीभर्ता श्रीनिवास: सतां गति:।<br />
    अनिरुद्ध: सुरानन्दो गोविन्दो गोविदां पति:॥ २०॥<br />
  </p>
</div>
<div class="shloka">
  <p>
    मरीचिर्दमनो हंस: सुपर्णो भुजगोत्तम:।<br />
    हिरण्यनाभ: सुतपा: पद्मनाभ: प्रजापति:॥ २१॥<br />
  </p>
</div>
<div class="shloka">
  <p>
    अमृत्यु: सर्वदृक् सिंह: सन्धाता सन्धिमान् स्थिर:।<br />
    अजो दुर्मर्षण: शास्ता विश्रुतात्मा सुरारिहा॥ २२॥<br />
  </p>
</div>
<div class="shloka">
  <p>
    गुरुर्गुरुतमो धाम सत्य: सत्यपराक्रम:।<br />
    निमिषोऽनिमिष: स्रग्वी वाचस्पतिरुदारधी:॥ २३॥<br />
  </p>
</div>
<div class="shloka">
  <p>
    अग्रणीर्ग्रामणी: श्रीमान् न्यायो नेता समीरण:।<br />
    सहस्रमूर्धा विश्वात्मा सहस्राक्ष: सहस्रपात्॥ २४॥<br />
  </p>
</div>
<div class="shloka">
  <p>
    आवर्तनो निवृत्तात्मा संवृत: सम्प्रमर्दन:।<br />
    अह: संवर्तको वह्निरनिलो धरणीधर:॥ २५॥<br />
  </p>
</div>
<div class="shloka">
  <p>
    सुप्रसाद: प्रसन्नात्मा विश्वधृग्विश्वभुग्विभु:।<br />
    सत्कर्ता सत्कृत: साधुर्जह्नुर्नारायणो नर:॥ २६॥<br />
  </p>
</div>
<div class="shloka">
  <p>
    असंख्येयोऽप्रमेयात्मा विशिष्ट: शिष्टकृच्छुचि:।<br />
    सिद्धार्थ: सिद्धसंकल्प: सिद्धिद: सिद्धिसाधन:॥ २७॥<br />
  </p>
</div>
<div class="shloka">
  <p>
    वृषाही वृषभो विष्णुर्वृषपर्वा वृषोदर:।<br />
    वर्धनो वर्धमानश्च विविक्त: श्रुतिसागर:॥ २८॥<br />
  </p>
</div>
<div class="shloka">
  <p>
    सुभुजो दुर्धरो वाग्मी महेन्द्रो वसुदो वसु:।<br />
    नैकरूपो बृहद्रूप: शिपिविष्ट: प्रकाशन:॥ २९॥<br />
  </p>
</div>
<div class="shloka">
  <p>
    ओजस्तेजोद्युतिधर: प्रकाशात्मा प्रतापन:।<br />
    ऋद्ध: स्पष्टाक्षरो मन्त्रश्चन्द्रांशुर्भास्करद्युति:॥ ३०॥<br />
  </p>
</div>
<div class="shloka">
  <p>
    अमृतांशूद्भवो भानु: शशबिन्दु: सुरेश्वर:।<br />
    औषधं जगत: सेतु: सत्यधर्मपराक्रम:॥ ३१॥<br />
  </p>
</div>
<div class="shloka">
  <p>
    भूतभव्यभवन्नाथ: पवन: पावनोऽनल:।<br />
    कामहा कामकृत्कान्त: काम: कामप्रद: प्रभु:॥ ३२॥<br />
  </p>
</div>
<div class="shloka">
  <p>
    युगादिकृद्युगावर्तो नैकमायो महाशन:।<br />
    अदृश्यो व्यक्तरूपश्च सहस्रजिदनन्तजित्॥ ३३॥<br />
  </p>
</div>
<div class="shloka">
  <p>
    इष्टोऽविशिष्ट: शिष्टेष्ट: शिखण्डी नहुषो वृष:।<br />
    क्रोधहा क्रोधकृत्कर्ता विश्वबाहुर्महीधर:॥ ३४॥<br />
  </p>
</div>
<div class="shloka">
  <p>
    अच्युत: प्रथित: प्राण: प्राणदो वासवानुज:।<br />
    अपांनिधिरधिष्ठानमप्रमत्त: प्रतिष्ठित:॥ ३५॥<br />
  </p>
</div>
<div class="shloka">
  <p>
    स्कन्द: स्कन्दधरो धुर्यो वरदो वायुवाहन:।<br />
    वासुदेवो बृहद्भानुरादिदेव: पुरन्दर:॥ ३६॥<br />
  </p>
</div>
<div class="shloka">
  <p>
    अशोकस्तारणस्तार: शूर: शौरिर्जनेश्वर:।<br />
    अनुकूल: शतावर्त: पद्मी पद्मनिभेक्षण:॥ ३७॥<br />
  </p>
</div>
<div class="shloka">
  <p>
    पद्मनाभोऽरविन्दाक्ष: पद्मगर्भ: शरीरभृत्।<br />
    महर्ध्दीरृद्धो वृध्दात्मा महाक्षो गरुडध्वजः ॥ ३८॥ <br />
  </p>
</div>
<div class="shloka">
  <p>
    अतुल: शरभो भीम: समयज्ञो हविर्हरि:।<br />
    सर्वलक्षणलक्षण्यो लक्ष्मीवान् समितिञ्जय:॥ ३९॥<br />
  </p>
</div>
<div class="shloka">
  <p>
    विक्षरो रोहितो मार्गो हेतुर्दामोदर: सह:।<br />
    महीधरो महाभागो वेगवानमिताशन:॥ ४०॥<br />
  </p>
</div>
<div class="shloka">
  <p>
    उद्भव: क्षोभणो देव: श्रीगर्भ: परमेश्वर:।<br />
    करणं कारणं कर्ता विकर्ता गहनो गुह:॥ ४१॥<br />
  </p>
</div>
<div class="shloka">
  <p>
    व्यवसायो व्यवस्थान: संस्थान: स्थानदो ध्रुव:।<br />
    परर्द्धि: परमस्पष्टस्तुष्ट: पुष्ट: शुभेक्षण:॥ ४२॥<br />
  </p>
</div>
<div class="shloka">
  <p>
    रामो विरामो विरजो मार्गो नेयो नयोऽनय:।<br />
    वीर: शक्तिमतां श्रेष्ठो धर्मो धर्मविदुत्तम:॥ ४३॥<br />
  </p>
</div>
<div class="shloka">
  <p>
    वैकुण्ठ: पुरुष: प्राण: प्राणद: प्रणव: पृथु:।<br />
    हिरण्यगर्भ: शत्रुघ्नो व्याप्तो वायुरधोक्षज:॥ ४४॥<br />
  </p>
</div>
<div class="shloka">
  <p>
    ऋतु: सुदर्शन: काल: परमेष्ठी परिग्रह:।<br />
    उग्र: संवत्सरो दक्षो विश्रामो विश्वदक्षिण:॥ ४५॥<br />
  </p>
</div>
<div class="shloka">
  <p>
    विस्तार: स्थावरस्थाणु: प्रमाणं बीजमव्ययम्।<br />
    अर्थोऽनर्थो महाकोशो महाभोगो महाधन:॥ ४६॥<br />
  </p>
</div>
<div class="shloka">
  <p>
    अनिर्विण्ण: स्थविष्ठोऽभूर्धर्मयूपो महामख:।<br />
    नक्षत्रनेमिर्नक्षत्री क्षम: क्षाम: समीहन:॥ ४७॥<br />
  </p>
</div>
<div class="shloka">
  <p>
    यज्ञ इज्यो महेज्यश्च क्रतु: सत्रं सतां गति:।<br />
    सर्वदर्शी विमुक्तात्मा सर्वज्ञो ज्ञानमुत्तमम्॥ ४८॥<br />
  </p>
</div>
<div class="shloka">
  <p>
    सुव्रत: सुमुख: सूक्ष्म: सुघोष: सुखद: सुहृत्।<br />
    मनोहरो जितक्रोधो वीरबाहुर्विदारण:॥ ४९॥<br />
  </p>
</div>
<div class="shloka">
  <p>
    स्वापन: स्ववशो व्यापी नैकात्मा नैककर्मकृत्।<br />
    वत्सरो वत्सलो वत्सी रत्नगर्भो धनेश्वर:॥ ५०॥<br />
  </p>
</div>
<div class="shloka">
  <p>
    धर्मगुब्धर्मकृद्धर्मी सदसत्क्षरमक्षरम्।<br />
    अविज्ञाता सहस्रांशुर्विधाता कृतलक्षण:॥ ५१॥<br />
  </p>
</div>
<div class="shloka">
  <p>
    गभस्तिनेमि: सत्त्वस्थ: सिंहो भूतमहेश्वर:।<br />
    आदिदेवो महादेवो देवेशो देवभृद्गुरु:॥ ५२॥<br />
  </p>
</div>
<div class="shloka">
  <p>
    उत्तरो गोपतिर्गोप्ता ज्ञानगम्य: पुरातन:।<br />
    शरीरभूतभृद्भोक्ता कपीन्द्रो भूरिदक्षिण:॥ ५३॥<br />
  </p>
</div>
<div class="shloka">
  <p>
    सोमपोऽमृतप: सोम: पुरुजित्पुरुसत्तम:।<br />
    विनयो जय: सत्यसंधो दाशार्ह: सात्वतांपति:॥ ५४॥<br />
  </p>
</div>
<div class="shloka">
  <p>
    जीवो विनयिता साक्षी मुकुन्दोऽमितविक्रम:।<br />
    अम्भोनिधिरनन्तात्मा महोदधिशयोऽन्तक:॥ ५५॥<br />
  </p>
</div>
<div class="shloka">
  <p>
    अजो महार्ह: स्वाभाव्यो जितामित्र: प्रमोदन:।<br />
    आनन्दो नन्दनो नन्द: सत्यधर्मा त्रिविक्रम:॥ ५६॥<br />
  </p>
</div>
<div class="shloka">
  <p>
    महर्षि: कपिलाचार्य: कृतज्ञो मेदिनीपति:।<br />
    त्रिपदस्त्रिदशाध्यक्षो महाशृङ्ग: कृतान्तकृत्॥ ५७॥<br />
  </p>
</div>
<div class="shloka">
  <p>
    महावराहो गोविन्द: सुषेण: कनकाङ्गदी।<br />
    गुह्यो गभीरो गहनो गुप्तश्चक्रगदाधर:॥ ५८॥<br />
  </p>
</div>
<div class="shloka">
  <p>
    वेधा: स्वाङ्गोऽजित: कृष्णो दृढ: संकर्षणोऽच्युत:।<br />
    वरुणो वारुणो वृक्ष: पुष्कराक्षो महामना:॥ ५९॥<br />
  </p>
</div>
<div class="shloka">
  <p>
    भगवान् भगहाऽऽनन्दी वनमाली हलायुध:।<br />
    आदित्यो ज्योतिरादित्य: सहिष्णुर्गतिसत्तम:॥ ६०॥<br />
  </p>
</div>
<div class="shloka">
  <p>
    सुधन्वा खण्डपरशुर्दारुणो द्रविणप्रद:।<br />
    दिविस्पृक् सर्वदृग्व्यासो वाचस्पतिरयोनिज:॥ ६१॥<br />
  </p>
</div>
<div class="shloka">
  <p>
    त्रिसामा सामग: साम निर्वाणं भेषजं भिषक्।<br />
    संन्यासकृच्छम: शान्तो निष्ठा शान्ति: परायणम्॥ ६२॥<br />
  </p>
</div>
<div class="shloka">
  <p>
    शुभाङ्ग: शान्तिद: स्रष्टा कुमुद: कुवलेशय:।<br />
    गोहितो गोपतिर्गोप्ता वृषभाक्षो वृषप्रिय:॥ ६३॥<br />
  </p>
</div>
<div class="shloka">
  <p>
    अनिवर्ती निवृत्तात्मा संक्षेप्ता क्षेमकृच्छिव:।<br />
    श्रीवत्सवक्षा: श्रीवास: श्रीपति: श्रीमतांवर:॥ ६४॥<br />
  </p>
</div>
<div class="shloka">
  <p>
    श्रीद: श्रीश: श्रीनिवास: श्रीनिधि: श्रीविभावन:।<br />
    श्रीधर: श्रीकर: श्रेय: श्रीमाँल्लोकत्रयाश्रय:॥ ६५॥<br />
  </p>
</div>
<div class="shloka">
  <p>
    स्वक्ष: स्वङ्ग: शतानन्दो नन्दिर्ज्योतिर्गणेश्वर:।<br />
    विजितात्माऽविधेयात्मा सत्कीर्तिश्छिन्नसंशय:॥ ६६॥<br />
  </p>
</div>
<div class="shloka">
  <p>
    उदीर्ण: सर्वतश्चक्षुरनीश: शाश्वतस्थिर:।<br />
    भूशयो भूषणो भूतिर्विशोक: शोकनाशन:॥ ६७॥<br />
  </p>
</div>
<div class="shloka">
  <p>
    अर्चिष्मानर्चित: कुम्भो विशुद्धात्मा विशोधन:।<br />
    अनिरुद्धोऽप्रतिरथ: प्रद्युम्नोऽमितविक्रम:॥ ६८॥<br />
  </p>
</div>
<div class="shloka">
  <p>
    कालनेमिनिहा वीर: शौरि: शूरजनेश्वर:।<br />
    त्रिलोकात्मा त्रिलोकेश: केशव: केशिहा हरि:॥ ६९॥<br />
  </p>
</div>
<div class="shloka">
  <p>
    कामदेव: कामपाल: कामी कान्त: कृतागम:।<br />
    अनिर्देश्यवपुर्विष्णुर्वीरोऽनन्तो धनंजय:॥ ७०॥<br />
  </p>
</div>
<div class="shloka">
  <p>
    ब्रह्मण्यो ब्रह्मकृद् ब्रह्मा ब्रह्म ब्रह्मविवर्धन:।<br />
    ब्रह्मविद् ब्राह्मणो ब्रह्मी ब्रह्मज्ञो ब्राह्मणप्रिय:॥ ७१॥<br />
  </p>
</div>
<div class="shloka">
  <p>
    महाक्रमो महाकर्मा महातेजा महोरग:।<br />
    महाक्रतुर्महायज्वा महायज्ञो महाहवि:॥ ७२॥<br />
  </p>
</div>
<div class="shloka">
  <p>
    स्तव्य: स्तवप्रिय: स्तोत्रं स्तुति: स्तोता रणप्रिय:।<br />
    पूर्ण: पूरयिता पुण्य: पुण्यकीर्तिरनामय:॥ ७३॥<br />
  </p>
</div>
<div class="shloka">
  <p>
    मनोजवस्तीर्थकरो वसुरेता वसुप्रद:।<br />
    वसुप्रदो वासुदेवो वसुर्वसुमना हवि:॥ ७४॥<br />
  </p>
</div>
<div class="shloka">
  <p>
    सद्गति: सत्कृति: सत्ता सद्भूति: सत्परायण:।<br />
    शूरसेनो यदुश्रेष्ठ: सन्निवास: सुयामुन:॥ ७५॥<br />
  </p>
</div>
<div class="shloka">
  <p>
    भूतावासो वासुदेव: सर्वासुनिलयोऽनल:।<br />
    दर्पहा दर्पदो दृप्तो दुर्धरोऽथापराजित:॥ ७६॥<br />
  </p>
</div>
<div class="shloka">
  <p>
    विश्वमूर्तिर्महामूर्तिर्दीप्तमूर्तिरमूर्तिमान्।<br />
    अनेकमूर्तिरव्यक्त: शतमूर्ति: शतानन:॥ ७७॥<br />
  </p>
</div>
<div class="shloka">
  <p>
    एको नैक: सव: क: किं यत्तत् पदमनुत्तमम्।<br />
    लोकबन्धुर्लोकनाथो माधवो भक्तवत्सल:॥ ७८॥<br />
  </p>
</div>
<div class="shloka">
  <p>
    सुवर्णवर्णो हेमाङ्गो वराङ्गश्चन्दनाङ्गदी।<br />
    वीरहा विषम: शून्यो घृताशीरचलश्चल:॥ ७९॥<br />
  </p>
</div>
<div class="shloka">
  <p>
    अमानी मानदो मान्यो लोकस्वामी त्रिलोकधृक्।<br />
    सुमेधा मेधजो धन्य: सत्यमेधा धराधर:॥ ८०॥<br />
  </p>
</div>
<div class="shloka">
  <p>
    तेजोवृषो द्युतिधर: सर्वशस्त्रभृतां वर:।<br />
    प्रग्रहो निग्रहो व्यग्रो नैकशृङ्गो गदाग्रज:॥ ८१॥<br />
  </p>
</div>
<div class="shloka">
  <p>
    चतुर्मूर्तिश्चतुर्बाहुश्चतुर्व्यूहश्चतुर्गति:।<br />
    चतुरात्मा चतुर्भावश्चतुर्वेदविदेकपात्॥ ८२॥<br />
  </p>
</div>
<div class="shloka">
  <p>
    समावर्तोऽनिवृत्तात्मा दुर्जयो दुरतिक्रम:।<br />
    दुर्लभो दुर्गमो दुर्गो दुरावासो दुरारिहा॥ ८३॥<br />
  </p>
</div>
<div class="shloka">
  <p>
    शुभाङ्गो लोकसारङ्ग: सुतन्तुस्तन्तुवर्धन:।<br />
    इन्द्रकर्मा महाकर्मा कृतकर्मा कृतागम:॥ ८४॥<br />
  </p>
</div>
<div class="shloka">
  <p>
    उद्भव: सुन्दर: सुन्दो रत्ननाभ: सुलोचन:।<br />
    अर्को वाजसन: शृङ्गी जयन्त: सर्वविज्जयी॥ ८५॥<br />
  </p>
</div>
<div class="shloka">
  <p>
    सुवर्णबिन्दुरक्षोभ्य: सर्ववागीश्वरेश्वर:।<br />
    महाह्रदो महागर्तो महाभूतो महानिधि:॥ ८६॥<br />
  </p>
</div>
<div class="shloka">
  <p>
    कुमुद: कुन्दर: कुन्द: पर्जन्य: पावनोऽनिल:।<br />
    अमृताशोऽमृतवपु: सर्वज्ञ: सर्वतोमुख:॥ ८७॥<br />
  </p>
</div>
<div class="shloka">
  <p>
    सुलभ: सुव्रत: सिद्ध: शत्रुजिच्छत्रुतापन:।<br />
    न्यग्रोधोऽदुम्बरोऽश्वत्थश्चाणूरान्ध्रनिषूदन:॥ ८८॥<br />
  </p>
</div>
<div class="shloka">
  <p>
    सहस्रार्चि: सप्तजिह्व: सप्तैधा: सप्तवाहन:।<br />
    अमूर्तिरनघोऽचिन्त्यो भयकृद्भयनाशन:॥ ८९॥<br />
  </p>
</div>
<div class="shloka">
  <p>
    अणुर्बृहत्कृश: स्थूलो गुणभृन्निर्गुणो महान्।<br />
    अधृत: स्वधृत: स्वास्य: प्राग्वंशो वंशवर्धन:॥ ९०॥<br />
  </p>
</div>
<div class="shloka">
  <p>
    भारभृत् कथितो योगी योगीश: सर्वकामद:।<br />
    आश्रम: श्रमण: क्षाम: सुपर्णो वायुवाहन:॥ ९१॥<br />
  </p>
</div>
<div class="shloka">
  <p>
    धनुर्धरो धनुर्वेदो दण्डो दमयिता दम:।<br />
    अपराजित: सर्वसहो नियन्ताऽनियमोऽयम:॥ ९२॥<br />
  </p>
</div>
<div class="shloka">
  <p>
    सत्त्ववान् सात्त्विक: सत्य: सत्यधर्मपरायण:।<br />
    अभिप्राय: प्रियार्होऽर्ह: प्रियकृत् प्रीतिवर्धन:॥ ९३॥<br />
  </p>
</div>
<div class="shloka">
  <p>
    विहायसगतिर्ज्योति: सुरुचिर्हुतभुग्विभु:।<br />
    रविर्विरोचन: सूर्य: सविता रविलोचन:॥ ९४॥<br />
  </p>
</div>
<div class="shloka">
  <p>
    अनन्तो हुतभुग्भोक्ता सुखदो नैकजोऽग्रज:।<br />
    अनिर्विण्ण: सदामर्षी लोकाधिष्ठानमद्भुत:॥ ९५॥<br />
  </p>
</div>
<div class="shloka">
  <p>
    सनात्सनातनतम: कपिल: कपिरव्यय:।<br />
    स्वस्तिद: स्वस्तिकृत् स्वस्ति स्वस्तिभुक् स्वस्तिदक्षिण:॥ ९६॥<br />
  </p>
</div>
<div class="shloka">
  <p>
    अरौद्र: कुण्डली चक्री विक्रम्यूर्जितशासन:।<br />
    शब्दातिग: शब्दसह: शिशिर: शर्वरीकर:॥ ९७॥<br />
  </p>
</div>
<div class="shloka">
  <p>
    अक्रूर: पेशलो दक्षो दक्षिण: क्षमिणांवर:।<br />
    विद्वत्तमो वीतभय: पुण्यश्रवणकीर्तन:॥ ९८॥<br />
  </p>
</div>
<div class="shloka">
  <p>
    उत्तारणो दुष्कृतिहा पुण्यो दु:स्वßनाशन:।<br />
    वीरहा रक्षण: सन्तो जीवन: पर्यवस्थित:॥ ९९॥<br />
  </p>
</div>
<div class="shloka">
  <p>
    अनन्तरूपोऽनन्तश्रीर्जितमन्युर्भयापह:।<br />
    चतुरश्रो गभीरात्मा विदिशो व्यादिशो दिश:॥ १००॥<br />
  </p>
</div>
<div class="shloka">
  <p>
    अनादिर्भूर्भुवो लक्ष्मी: सुवीरो रुचिराङ्गद:।<br />
    जननो जनजन्मादिर्भीमो भीमपराक्रम:॥ १०१॥<br />
  </p>
</div>
<div class="shloka">
  <p>
    आधारनिलयोऽधाता पुष्पहास: प्रजागर:।<br />
    ऊर्ध्वग: सत्पथाचार: प्राणद: प्रणव: पण:॥ १०२॥<br />
  </p>
</div>
<div class="shloka">
  <p>
    प्रमाणं प्राणनिलय: प्राणभृत् प्राणजीवन:।<br />
    तत्त्वं तत्त्वविदेकात्मा जन्ममृत्युजरातिग:॥ १०३॥<br />
  </p>
</div>
<div class="shloka">
  <p>
    भूर्भुव: स्वस्तरुस्तार: सविता प्रपितामह:।<br />
    यज्ञो यज्ञपतिर्यज्वा यज्ञाङ्गो यज्ञवाहन:॥ १०४॥<br />
  </p>
</div>
<div class="shloka">
  <p>
    यज्ञभृद् यज्ञकृद् यज्ञी यज्ञभुग् यज्ञसाधन:।<br />
    यज्ञान्तकृद् यज्ञगुह्यमन्नमन्नाद एव च॥ १०५॥<br />
  </p>
</div>
<div class="shloka">
  <p>
    आत्मयोनि: स्वयंजातो वैखान: सामगायन:।<br />
    देवकीनन्दन: स्रष्टा क्षितीश: पापनाशन:॥ १०६॥<br />
  </p>
</div>
<div class="shloka">
  <p>
    शङ्खभृन्नन्दकी चक्री शार्ङ्गधन्वा गदाधर:।<br />
    रथाङ्गपाणिरक्षोभ्य: सर्वप्रहरणायुध:॥ १०७॥<br />
  </p>
</div>
<div class="shloka">
  <p>
    वनमाली गदी शार्ङ्गी शङ्खी चक्री च नन्दकी।<br />
    श्रीमान् नारायणो विष्णुर्वासुदेवोऽभिरक्षतु॥ १०८॥<br />
  </p>
</div>
<h2>??</h2>
<div class="shloka">
  <p>
    भीष्म उवाच<br />
    इतीदं कीर्तनीयस्य केशवस्य महात्मन:।<br />
    नाम्नां सहस्रं दिव्यानामशेषेण प्रकीर्तितम्॥ १॥<br />
  </p>
</div>
<div class="shloka">
  <p>
    य इदं शृणुयान्नित्यं यश्चापि परिकीर्तयेत्।<br />
    नाशुभं प्राप्नुयात्किंचित्सोऽमुत्रेह च मानव:॥ २॥<br />
  </p>
</div>
<div class="shloka">
  <p>
    वेदान्तगो ब्राह्मण: स्यात्क्षत्रियो विजयी भवेत्।<br />
    वैश्यो धनसमृद्ध: स्याच्छूद्र: सुखमवाप्नुयात्॥ ३॥<br />
  </p>
</div>
<div class="shloka">
  <p>
    धर्मार्थी प्राßुयाद्धर्ममर्थार्थी चार्थमाßुयात्।<br />
    कामानवाßुयात्कामी प्रजार्थी प्राप्नुयात्प्रजाम्॥ ४॥<br />
  </p>
</div>
<div class="shloka">
  <p>
    भक्तिमान् य: सदोत्थाय शुचिस्तद्गतमानस:।<br />
    सहस्रं वासुदेवस्य नाम्नामेतत्प्रकीर्तयेत्॥ ५॥<br />
  </p>
</div>
<div class="shloka">
  <p>
    यश: प्राप्नोति विपुलं ज्ञातिप्राधान्यमेव च।<br />
    अचलां श्रियमाप्नोति श्रेय: प्राप्नुत्यनुत्तमम्॥ ६॥<br />
  </p>
</div>
<div class="shloka">
  <p>
    न भयं क्वचिदाप्नुति वीर्यं तेजश्च विन्दति।<br />
    भवत्यरोगो द्युतिमान्बलरूपगुणान्वित:॥ ७॥<br />
  </p>
</div>
<div class="shloka">
  <p>
    रोगार्तो मुच्यते रोगाद्बद्धो मुच्येत बन्धनात्।<br />
    भयान्मुच्येत भीतस्तु मुच्येतापन्न आपद:॥ ८॥<br />
  </p>
</div>
<div class="shloka">
  <p>
    दुर्गाण्यतितरत्याशु पुरुष: पुरुषोत्तमम्।<br />
    स्तुवन्नामसहस्रेण नित्यं भक्तिसमन्वित:॥ ९॥<br />
  </p>
</div>
<div class="shloka">
  <p>
    वासुदेवाश्रयो मर्त्यो वासुदेवपरायण:।<br />
    सर्वपापविशुद्धात्मा याति ब्रह्म सनातनम्॥ १०॥<br />
  </p>
</div>
<div class="shloka">
  <p>
    न वासुदेवभक्तानामशुभं विद्यते क्वचित्।<br />
    जन्ममृत्युजराव्याधिभयं नैवोपजायते॥ ११॥<br />
  </p>
</div>
<div class="shloka">
  <p>
    इमं स्तवमधीयान: श्रद्धाभक्तिसमन्वित:।<br />
    युज्येतात्मसुखक्षान्तिश्रीधृतिस्मृतिकीर्तिभि:॥ १२॥<br />
  </p>
</div>
<div class="shloka">
  <p>
    न क्रोधो न च मात्सर्यं न लोभो नाशुभा मति:।<br />
    भवन्ति कृतपुण्यानां भक्तानां पुरुषोत्तमे॥ १३॥<br />
  </p>
</div>
<div class="shloka">
  <p>
    द्यौ: सचन्द्रार्कनक्षत्रा खं दिशो भूर्महोदधि:।<br />
    वासुदेवस्य वीर्येण विधृतानि महात्मन:॥ १४॥<br />
  </p>
</div>
<div class="shloka">
  <p>
    ससुरासुरगन्धर्वं सयक्षोरगराक्षसम्।<br />
    जगद्वशे वर्ततेदं कृष्णस्य सचराचरम्॥ १५॥<br />
  </p>
</div>
<div class="shloka">
  <p>
    इन्द्रियाणि मनो बुद्धि: सत्त्वं तेजो बलं धृति:।<br />
    वासुदेवात्मकान्याहु: क्षेत्रं क्षेत्रज्ञ एव च॥ १६॥<br />
  </p>
</div>
<div class="shloka">
  <p>
    सर्वागमानामाचार: प्रथमं परिकल्पते।<br />
    आचारप्रभवो धर्मो धर्मस्य प्रभुरच्युत:॥ १७॥<br />
  </p>
</div>
<div class="shloka">
  <p>
    ऋषय: पितरो देवा महाभूतानि धातव:।<br />
    जङ्गमाजङ्गमं चेदं जगन्नारायणोद्भवम्॥ १८॥<br />
  </p>
</div>
<div class="shloka">
  <p>
    योगो ज्ञानं तथा सांख्यं विद्या: शिल्पादि कर्म च।<br />
    वेदा: शास्त्राणि विज्ञानमेतत्सर्वं जनार्दनात्॥ १९॥<br />
  </p>
</div>
<div class="shloka">
  <p>
    एको विष्णुर्महद्भूतं पृथग्भूतान्यनेकश:।<br />
    त्रींल्लोकान्व्याप्य भूतात्मा भुङ्क्ते विश्वभुगव्यय:॥ २०॥<br />
  </p>
</div>
<div class="shloka">
  <p>
    इमं स्तवं भगवतो विष्णोर्व्यासेन कीर्तितम्।<br />
    पठेद्य इच्छेत्पुरुष: श्रेय: प्राप्तुं सुखानि च॥ २१॥<br />
  </p>
</div>
<div class="shloka">
  <p>
    विश्वेश्वरमजं देवं जगत: प्रभुमव्ययम्।<br />
    भजन्ति ये पुष्कराक्षं न ते यान्ति पराभवम्॥ २२॥<br />
    न ते यान्ति पराभवम् ॐ नम इति॥<br />
  </p>
</div>
<div class="shloka">
  <p>
    अर्जुन उवाच<br />
    पद्मपत्रविशालाक्ष पद्मनाभ सुरोत्तम।<br />
    भक्तानामनुरक्तानां त्राता भव जनार्दन॥ २३॥<br />
  </p>
</div>
<div class="shloka">
  <p>
    श्रीभगवानुवाच<br />
    यो मां नामसहस्रेण स्तोतुमिच्छति पाण्डव।<br />
    सोहऽमेकेन श्लोकेन स्तुत एव न संशय:॥ २४॥<br />
    स्तुत एव न संशय ॐ नम इति॥<br />
  </p>
</div>
<div class="shloka">
  <p>
    व्यास उवाच<br />
    वासनाद्वासुदेवस्य वासितं भुवनत्रयम्।<br />
    सर्वभूतनिवासोऽसि वासुदेव नमोऽस्तु ते॥ २५॥<br />
    श्री वासुदेव नमोऽस्तुत ॐ नम इति॥<br />
  </p>
</div>
<div class="shloka">
  <p>
    पार्वत्युवाच<br />
    केनोपायेन लघुना विष्णोर्नामसहस्रकम्।<br />
    पठ्यते पण्डितैर्नित्यं श्रोतुमिच्छाम्यहं प्रभो॥ २६॥<br />
  </p>
</div>
<div class="shloka">
  <p>
    ईश्वर उवाच<br />
    श्रीराम राम रामेति रमे रामे मनोरमे।<br />
    सहस्रनाम तत्तुल्यं राम नाम वरानने॥ २७॥<br />
    रामनाम वरानन ॐ नम इति॥<br />
  </p>
</div>
<div class="shloka">
  <p>
    ब्रह्मोवाच<br />
    नमोऽस्त्वनन्ताय सहस्रमूर्तये<br />
    सहस्रपादाक्षिशिरोरुबाहवे।<br />
    सहस्रनाम्ने पुरुषाय शाश्वते<br />
    सहस्रकोटी युगधारिणे नम:॥ २८॥<br />
    सहस्रकोटी युगधारिणे नम: ॐ नम इति॥<br />
  </p>
</div>
<div class="shloka">
  <p>
    सञ्जय उवाच<br />
    यत्र योगेश्वर: कृष्णो यत्र पार्थो धनुर्धर:।<br />
    तत्र श्रीर्विजयो भूतिर्ध्रुवा नीतिर्मतिर्मम॥ २९॥<br />
  </p>
</div>
<div class="shloka">
  <p>
    श्रीभगवानुवाच<br />
    अनन्याश्चिन्तयन्तो मां ये जना: पर्युपासते।<br />
    तेषां नित्याभियुक्तानां योगक्षेमं वहाम्यहम्॥ ३०॥<br />
  </p>
</div>
<div class="shloka">
  <p>
    परित्राणाय साधूनां विनाशाय च दुष्कृताम्।<br />
    धर्मसंस्थापनार्थाय सम्भवामि युगे युगे॥ ३१॥<br />
  </p>
</div>
<div class="shloka">
  <p>
    आर्ता: विषण्णा: शिथिलाश्च भीता:<br />
    घोरेषु च व्याधिषु वर्तमाना:।<br />
    संकीर्त्य नारायणशब्दमात्रं<br />
    विमुक्तदु:खा: सुखिनो भवन्तु॥ ३२॥ ॐ॥<br />
  </p>
</div>
<h2>???</h2>
<div class="shloka">
  <p>
    स्वस्ति प्रजाभ्य: परिपालयन्ताम्<br />
    न्याय्येन मार्गेण महीम् महीशा:।<br />
  </p>
</div>
<div class="shloka">
  <p>
    गोब्राह्मणेभ्य: शुभमस्तु नित्यम्<br />
    लोका: समस्ता: सुखिनो भवन्तु॥ १॥<br />
  </p>
</div>
<div class="shloka">
  <p>
    काले वर्षतु पर्जन्य: पृथिवी सस्यशालिनी।<br />
    लोकोऽयम् क्षोभरहितो ब्राह्मणा: सन्तु निर्भया:॥ २॥<br />
  </p>
</div>
<div class="shloka">
  <p>
    अपुत्रा: पुत्रिण: सन्तु पुत्रिण: सन्तु पौत्रिण:।<br />
    अधना: सधना: सन्तु जीवन्तु शरद: शतम्॥ ३॥<br />
  </p>
</div>
<div class="shloka">
  <p>
    सर्वे भवन्तु सुखिन: सर्वे सन्तु निरामया:।<br />
    सर्वे भद्राणि पश्यन्तु मा कश्चिद् दु:खभाग्भवेत्॥ ४॥ ॐ॥<br />
  </p>
</div>
<div class="shloka">
  <p></p>
</div>
<div class="shloka">
  <p>
    ॥ इति श्रीमहाभारते भीष्मयुधिष्ठिरसंवादे<br />
    अनुशासनपर्वणि श्रीविष्णुसहस्रनामस्तोत्रं सम्पूर्णम्॥<br />
  </p>
</div>
